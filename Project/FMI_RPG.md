# FMI THE ROLE PLAYING GAME

Терорът наречен **ФМИ** не може да бъде описан на простосмъртните и заблудени души. Никакви сравнения или исторически събития не могат да бъдат сравнени с хаоса и безумието през което минаваме. За това вашата цел е да създадете симулация на този живот, който да покаже на плебеите какво означава да жертваш душата си на дявола и да хабиш пот и кръв, за да научиш какво е пренебрежимо по Лебег и сто хиляди дефиниции за непрекъснатост.

***Вашата цел***: Създайте програма, която да реализира базови функции на едно обикновено текстово **RPG**. Вие имате ***ГЕРОЙ*** (*вашия студент*), който трябва да преодолява всичките изтощителни предизвикателства на неговите опоненти (**лектори**, **асистенти**). Единственото време, когато вашия ***ГЕРОЙ*** може да си почине, снабди с **живот** или не *дай си бож*е да седне да **учи**, е нищожното време между **часовете** или по време на дупките между тях. Реализирайте играта по следния начин:

Нека **ГЕРОЯ** да се реализира с клас съдържащ:

* *Име* на ГЕРОЯ
* *Разрешени провали* - броя пъти героя да се предаде и да си отиде по-рано вкъщи
* *Жизнени точки* - реални, които  ще представляват възможността на героя да премине към следващата лекция
* *Точки психическа сила* - реални, които ще представляват умствената издръжливост на ГЕРОЯ, която намалява броя щета понесена от него след всеки рунд. 
* *Задаване на 'умни' въпроси* - шанса на героя в проценти да зададе въпрос объркващ лектора
* *Инвентар* - свързан списък, Имената на предмети (снаксове, питиета, учебници, приспособления т.н.) които притежава студента и може да използва между малките и големите междучасия, за да си възвръща жизнените точки или да увеличава своята психическа сила и/или усвояемост.

Всеки **преподавател** да се реализира с негов клас който да съдържа:
* *Дисциплината*, която води
* *Титла* -Стойност, която определя дали е *лектор* или *асистент* (асистентите ще са по-слабите противници спрямо лекторите)
* *Точки преподаване* - целочислени, силата на лектора/асистента да нанесе щета на героя
* Свързан списък от низове, които **ще дават бонуси** на героя, ако той усвои материала по време на да дадена лекция.

***Как ще протича играта:***

Една учебна седмица да се реализира като **списък от опашки**, където във всяка опашка са записани **блоковете от часове** и **дупките** между тях за **един учебен ден**. Всеки ден да **няма повече от 12** и **по-малко от 6** часа **занятия и дупки** общо , като всяко **занятие трае по час**. *Например ако в програмата имате един блок от 2 часа алгебра, дупка от 1 час, 3 часа анализ и 2 часа икономика, това прави общо 8 часа за този ден.*

**Междучасия и дупки**:

Героя има **винаги** междучасие **между всеки час** (освен ако не е час-дупка|дупка-дупка|дупка-час), където те се делят на два вида: ***малко***(между часовете в един блок) и ***голямо***(между часовете в различни блокове). По време на всеки вид междучасие героя ще има **определен брой точки ДЕЙСТВИЕ**, които той може да използва за своето благо. В междучасията *между часовете* от един блок героя има право на **едно ДЕЙСТВИЕ**. В междучасията *между блоковете* той има право **две ДЕЙСТВИЯ**. В *дупките* героя има право на **четири ДЕЙСТВИЯ**.

**ДЕЙСТВИЯТА** могат да бъдат следните:

* *Медитация на дървен стол* - 1 ДЕЙСТВИЕ - възвръща на героя 5 точки живот
* *Използване на предмет от инвентара* - 1 ДЕЙСТВИЕ - действие спрямо определения предмет
* *Ходене до ЛАВКАТА* - 2 ДЕЙСТВИЯ, където може да осъществите едно от желаните действия:
    * *Хапване на вафличка* - възвръща 15 живот на героя
    * *Подслушане на умопомрачителен математически разговор* - дава ви идеи за объркващи въпроси към лектора и увеличава точките задаване на 'умни' въпроси с 1.5 процента
    * *Запасяване със солети* - добавя към инвентара 3 пакета солети, които възвръщат 9 точки живот 
* Посещение на 5ти етаж - 3 ДЕЙСТВИЯ, там може да изберете една от двете опции:
    * *Дрямка* - поспиването би ви се отразило добре след като всеки ден започвате в 8 часа. Възвръща 20 точки живот
    * *Затвърдяване на наученото* - кой знае, може би ученето било полезно по време на семестъра. Добавя 4 точки психическа сила и 0.5 процента към задаване на 'умни' въпроси

**Процес на Лекция**:
Всяка лекция продължава **40 минути**, където всеки рунд е по **10**. Един рунд се реализира по следния начин. **Първо** по случаен принцип се проверява дали студента ще зададе объркващ въпрос на лектора, спрямо неговите точки задаване на объркващ въпрос. Ако успешно обърква лектора, той нанася 25% по-малко щета. Щетата се пресмята по следния начин:
(крайна щета) := \[p1\](щета на лектор) - \[p2\](защита на студент), където p1 и p2 са проценти, които се калкулира по време на рунда и са съответно в интервалите:

* p1 = [60, 100] ако лектора е асистент
* p1 = [80, 100] ако лектора е професор
* p2 = [40, 100] за героя

За успешен рунд считаме всеки такъв, в който героя остава с положителен брой точки живот. Ако живота на героя падне под нулата (включително), той прекратява посещението на занятията за деня и си отива в къщи. Така той възвръща **60 процента** от кръвта си и губи един разрешен провал.

Играта **продължава** докато броя опити на героя е >0. В края на играта да се изпише, колко лекции е успял да мине героя преди да бъде забравен от своите колеги.

Запишете всяко действие във файл log.txt, така че да може да се проверява дали не са настъпили грешки. Форматирайте логовете, така че да се четат лесно. Например:
```
Студента започва нов учебен ден...
Студента влиза в час по алгебра.
Професора по Алгебра напада.
Студента не си задава объкващия въпрос.
Крайната нанесена щета на студента е <нанесената щета>.
Нов рунд.
....
Дойде междучасие и героя избра да медитира. Възвърна 5 точки кръв. Вече има <броя жизнени точки>
Започва нов рунд.
...
```

**Решенията на героя да се реализират от потребителя.**

Може да реализирате и допълнителни функционалности на играта по желание например: Оборудване на героя, способности, които да използва по време на битка и т.н.

Също така може да направите автоматично генериране на часовете и дупките за един ден, за да не се мъчите да въвеждадате като луди, или да прочетете готиви програми от файл, или да хардкоднете една учебна седмица и тя да се повтаря.

Използвайте следните стойности за героя, лекторите, предметите и възнагражденията или си измислете ваши, ако искате да е по-трудно или по лесно или по-балансирано:

Герой: 
* Разрешени провали - 3
* Жизнени точки - 100
* Точки психическа сила - 10 
* Задаване на 'умни' въпроси - 20
* Инвентар - {"Солети", "Солети", "Възглавница", "Сборник"}

Професор по Алгебра:
* Точки преподаване - 29
* Възнаграждения - {"Психическа сила +2", "Живот +3", "Въпроси +0.1"} 

Асистент по Алгебра:
* Точки преподаване - 21
* Възнаграждения - {"Психическа сила +1", "Живот +5", "Въпроси +0.05"} 

Професор по Анализ:
* Точки преподаване - 23
* Възнаграждения - {"Психическа сила +2", "Живот +3", "Въпроси +0.2"} 

Асистент по Анализ:
* Точки преподаване - 21
* Възнаграждения - {"Психическа сила +2", "Живот +4", "Въпроси +0.07"} 

Професор по Програмиране:
* Точки преподаване - 25
* Възнаграждения - {"Психическа сила +2", "Живот +3", "Въпроси +0.2"} 

Асистент по Програмиране:
* Точки преподаване - 20
* Възнаграждения - {"Психическа сила +1", "Живот +5", "Въпроси +0.01"} 