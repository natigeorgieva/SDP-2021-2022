# Структура множество

Множествата играят важна роля в живота на един математик. За това реализацията на подобна структура би била полезна. Разбира се компютрите работят само с крайни неща, така че под множества ще имаме предвид само крайни такива. Реализирайте я по следния начин:

**Реализацията на структурата да е шаблонна.**

Нека класа на структурата да се казва Set и елементите на това множество да бъдат записани във вектор. Тъй като искаме елементите на едно множество не се повтарят то искаме и във вектора да няма повторения на едни и същи стойности. 
* Да се реализира член функция, която по подаден обект от типа на множеството да го добавя към неговите елементи, ако не е вече там
* Да се реализира член функция, която по подаден обект от типа на множеството да го премахва от неговите елементи, ако е в множеството
* Да се реализират операциите обединение, сечение и разлика на две множества, като тези операции връщат ново множество, а не променят оригиналните. 
* Реализирайте операция, която по подаден елемент проверява дали е в множеството. 
* Реализирайте член функция, която по подадено множество да проверява дали то е строго подмножество на множеството върху което е приложена функцията. 

* Да се реализират функции, които осъществяват крайно обединение и крайно сечение на списък от множества.

**За следващата част множества ще бъдат само от цели числа**

* Да се реализира функция, която да прочете от текстов файл цели числа, и с тези числа да създаде и върне множество от цели числа. 
* Да се реализира функция, която по подадено множество и път към файл, да създаде файл и да бъдат записани в него стойностите на множеството.

* Да се реализира меню където потребителя да има възможност да избира какви действия да извършва
    * Създаване на ново множество в списъка от множества
    * Изтриване на множество от списъка
    * Четене на множество от файл по подаден път и зареждане в списъка
    * Извършване на операциите с множества - сечение, обединение, разлика, като за всяка операция се избира кои множества от списъка ще участват и новото множество се добавя към списъка
    * Да извършва крайно обединение и сечение на списъка от множества, с които потребителя работи

Множествата, с които работи потребителя да се записват в списък, и да се избират по номер на елемента в списъка спрямо тяхната подредба от front към end.
