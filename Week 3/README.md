# Week 3

## Задача 1
Баба Пенка решила да отиде на пазар. Тя направила списък с нещата, които искала да купи. Всеки продукт има име, количество и максимална цена, за която баба Пенка би купила този продукт. Обаче в нейния любим квартален магазин не винаги има всички продукти, които тя желае, или са твърде скъпи. Помогнете на баба Пенка да разбере, колко пари ще похарчи в магазина и също какви продукти са ѝ останали да купи. 
* Да се създаде структура с нужните данни. 
* Да се въведат продуктите, които баба Пенка иска да купи,и продуктите, с които магазина разполага. 
* Да се изпише на екрана, колко пари баба Пенка ще трябва да даде в магазина. 
* Да се изпишат останалите за купуване продуктите и техния брой.


## Задача 2

Да се напише клас Vector, който представлява вектор с размерност 3. Данните за стойностите на координатите да се пазят в масив. Да се реализират:
- Конструктор по подразбиране, който създава 3 мерен нулев вектор
- Конструктор, който по подаден масив от стойности да създава такъв вектор
- Член функция, която по подаден масив променя стойностите на вектора с тези от масива
- Член функция, която по подаден обект от клас Vector да копира същите стойности в приложения обект
- Член функция, която по подаден индекс връща стойността на тази координата
- Член функция, която връща нормата на вектора
- Член функция, която принтира вектора на екрана в следния формат - {x,y,z}

Да се реализира клас TransfMatrix, която реализира матрица на линейна трансформация в 3 мерно пространство. Да се реализират:
- Конструктор по подразбиране, който създава матрицата на идентитета
- Член функция setRotation, която по подаден индекса на дадена ос и ъгъл в радиани, да превръща обекта, върху който се прилага, в ротационна матрица, която завърта вектор по подадената ос с дадения ъгъл.
- Член функция, която по подаден вектор връща получения след трансформацията с матрицата в приложения обект

Да се реализира програма, която за единични вектор (1,0,0) да се създадат последователно точките, които се описват от следните ротации:
- Вектора x = (1,0,0) да се завърти по y-оста постепенно от 0 до Pi, със стъпка Pi/50
- За всяка стъпка от предишната ротация получения вектор да се завърти по x-оста постепенно от 0 до 2Pi със стъпка Pi/100
- За всеки получен вектор от двете ротации да се запише във масив от вектори с размер 5 000

След изчисляването на всичките вектори да се отпечатат всички обекти последователно, с функцията за отпечатване спомената по-горе, разделени със запетая.

След като получите информацията за точките на екрана може да използвате следния линк, за да ги визуализирате в пространството : https://simplepointplotter.netlify.app/ .Просто копирайте и поставете текста от конзолата в текстовото поле и кликнете PLOT.

Също така може и с Wolfram Mathematica, като използвате ListPointPlot3D (вижте прикачения файл за допълнителните настройки). 
